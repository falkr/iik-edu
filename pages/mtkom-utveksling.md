# Utveksling (for MTKOM studenter) 

:warning:
Om du ønsker å dra i løpet av studieåret 2025/26, registrer [her](https://s.ntnu.no/utveksling-25-26) når og hvor du ønsker å dra innen **24.01.2025 kl. 12:00**


Det blir stadig mer populært og legge deler av studiet til utlandet. Som MTKOM-student har du mulighet til å søke om å få ta en del (ett til to semestre) av studiet ved et lærested i utlandet og alle oppfordres til å dra på utvekslingsopphold. Et utenlandsopphold gir deg muligheten til å lære noe om et annet lands kultur og språk. Dette vil være verdifull personlig erfaring og kunnskap i din karriere som sivilingeniør innen et stadig mer internasjonalt preget arbeidsmarked.

[Studieløpet](https://edu.iik.ntnu.no/mtkom) er tilrettelagt for at du kan dra på utvekslingsopphold i minst ett semester – det 8. (4. årskurs, vår) eller det 10. (5. årskurs, vår, masteroppgave) – og det åpnes også for at studenter drar på utvekslingsopphold i ett år – i 7. og 8. semester (hele 4. årskurs) eller i 9. og 10. semester (hele 5. årskurs) –. 

Vil du dra på utveksling i 4./5. årskurs må du være registrert i 4./5. årskurs ved utreise.


:tip:
Generell informasjon om utveksling for studenter finner du på [temasiden om utveksling (for studenter) på innsida](https://i.ntnu.no/utenlandsstudier) og undersidene inkludert:
- [søknadsfrister for utenlandsstudier](https://i.ntnu.no/wiki/-/wiki/Norsk/S%C3%B8knadsfrister+for+utenlandsstudier)
- [veiledere for utenlandsstudier ved Enhet for internasjonale relasjoner](https://i.ntnu.no/wiki/-/wiki/Norsk/Veiledere+for+utenlandsstudier) 
- [studentrapportbasen](https://www.ntnu.no/studier/studier_i_utlandet/rapport/search.php)
- [finansiering av utvekslingsopphold](https://i.ntnu.no/wiki/-/wiki/Norsk/Finansiering+av+utvekslingsopphold)
- [praktiske forberedelser før utveksling](https://i.ntnu.no/wiki/-/wiki/Norsk/Praktiske+forberedelser+f%C3%B8r+utveksling)
- [forsikringer under utenlandsstudier](https://i.ntnu.no/wiki/-/wiki/Norsk/Forsikringer+under+utenlandsstudier)
- [språkforbedrelser til utenlandsstudier](https://i.ntnu.no/wiki/-/wiki/Norsk/Spr%C3%A5kforberedelser+til+utenlandsstudier)
- [utvekslingsstudier i EU](https://i.ntnu.no/wiki/-/wiki/Norsk/Utvekslingsstudier+i+EU)
- [kontaktinfo ved krisetilfeller](https://i.ntnu.no/wiki/-/wiki/Norsk/Krise+under+utenlandsstudiene)
- …

[Oversikt over læresteder som har avtaler med NTNU finner du i MobilityOnline.](https://www.service4mobility.com/europe/PortalServlet?identifier=TRONDHE01&showAll=0&showAgreements=1&showPartner=1&preselectTab=ver_nav_button)

Følg også med [meldingskanalen om utenlandsstudier](https://innsida.ntnu.no/start#/feed/0925fb87-67fd-3c03-a35b-944cfb80c768) på innsida.

Denne siden gir utfyllende informasjon for MTKOM studenter.


---
type: qna
q: 1. Finn land og studiested
---
- Som MTKOM student har du mulighet til å reise hvor som helst i verden! Forutsetningen er at det finnes et lærested med faglig tyngde innen cybersikkerhet og datakommunikasjon. 
- Ved utvalgte læresteder programmet har spesielle avtaler med, og som vi har utarbeidet forhåndsgodkjente emnepakker for som realiserer programmets læringsmål, det vil si at det er en garanti at de som reiser dit får ta relevante emner og at disse blir godkjent som en del av deres grad ved NTNU. Per i dag er det kun to læresteder i denne kategorien: [EURECOM (Frankrike)](http://www.eurecom.fr/en) og [University of Bologna (Italia)](https://www.unibo.it/en/). 
    * NTNU/IE og IIK er medlem av EURECOM. Dermed er både enklere og viktigere for oss å sende studenter dit. Det er 6 plasser som er for IIK studenter (MTKOM, MSTCNNS og MIS studenter) hvert år.
    * IIK har en dobbelgradavtale med University of Bologna innen nettsystemer/optiske nett. Det er 2 plasser for MTKOM og MSTCNNS studenter.
- Det åpnes også for at studenter reiser ved læresteder programmet ikke har en spesiell avtale med. NTNU har inngått avtaler om utveksling av studenter med en rekke læresteder i mange ulike land i verden. Se "1. Finn land og studiested" på [temasiden om utenlandsstudier på innsida](https://i.ntnu.no/utenlandsstudier). Reiser du til et lærested programmet ikke har en spesiell avtale med bør du være klar over at at det vil kunne medføre at du må ta ekstra emner (og ev. ett ekstra semester) etter oppholdet om du ikke får ta (mange nok) relevante emner. Erfaringsmessig er det allikevel sjeldent at man blir nødt til å ta mer enn ett ekstra emne, om noen.
- Det er satt et tak på maks 5 studenter samtidig til ett og samme lærested ved læresteder programmet ikke har en spesiell avtale med. Gjennomsnittskarakter etter 5./7. semester brukes for å rangere studentene dersom flere enn 5 ønsker å reise til ett og samme lærested.
- Om du planlegger å dra på utveksling i ett år, sjekk studiekalenderen ved det lærestedet du ønsker å dra til om du også skal ha en jobb sommeren før og/eller etter utenlandsoppholdet ditt.


---
type: qna
q: 2 Søk om utveksling
---
- Om du ønsker å dra i løpet av studieåret 2025/26, registrer [her](https://s.ntnu.no/utveksling-25-26) når og hvor du ønsker å dra innen **24.01.2025 kl. 12:00**. Det anbefales å dra til kun ett lærested; ønsker du å dra til to forskjellige læresteder i løpet av studieåret, registrer to søknader. Du kan sette opp inntil tre læresteder i prioritert rekkefølge. Det anbefales å sette ett lærested NTNU har et Erasmus+ avtale med som 2. eller 3. valg.
---
- Etter at du har fått klar signal fra faglig studieveileder, opprett en søknad på MobilityOnline. Fristen er **1. februar** (utreise høstsemester eller et helt år) eller **12. september** (utreise i vårsemester). Merk at [noen land og læresteder i Asia og Nord-Amerika har tidligere frist](https://i.ntnu.no/wiki/-/wiki/Norsk/S%C3%B8knadsfrister+for+utenlandsstudier). 
- Du trenger ikke å ha fagplanen klar og godkjent for å opprette søknaden din i MobilityOnline.
- Se også "2. Søk om utveksling" på [siden om søknad om utveksling i utlandet på innsida](https://i.ntnu.no/wiki/-/wiki/Norsk/S%C3%B8knad+om+utveksling+i+utlandet) og [ofte stilte spørsmål om MobilityOnline (for studenter)](https://i.ntnu.no/wiki/-/wiki/Norsk/Mobility-Online+for+studenter).


---
type: qna
q: 3 Søk om forhåndsgodkjenning av emner
---
- Du må søke om å få emnene du skal ta under utenlandsoppholdet forhåndsgodkjent.
- Send først et utkast til fagplan per epost til [faglig studieveileder](studieveileder@komtek.ntnu.no) og fyll inn [søknadsskjemaet](https://nettskjema.no/a/453671) (krever innlogging via ID-porten) kun etter at planen din har blitt godkjent. Du vil normalt få tilbakemelding fra studieveileder innen 4-6 uker.
- Utarbeid en fagplan kun for ditt 1. valg. Dine 2. og 3. valg vil ikke behandles før du ikke kommer inn på / ikke får søke til ditt 1. valg. 
- En fagplan er en liste over hvilke emner du planlegger å ta i utlandet. Du må selv undersøke hvilke emner som tilbys ved det aktuelle lærestedet og sette opp et første utakst til fagplan. I vurderingen av faglig innhold og nivå tas det utgangspunkt i læringsutbyttebeskrivelser. Når et emne eller en type emne (valgbart hovedprofilemne, øvrige teknisk valgemene, komplementært emne, ing. emne annet studieprogram) ved NTNU skal erstattess, vurderes det om de emnene ved det eller de eksterne lærestedene samlet sett dekker kunnskaper, ferdigheter og generell kompetanse i NTNU-emnet eller den type emner. På generell grunnlag for å erstatte et obligatorisk emne må det faglige overlappet være minst 2/3. For å erstatte et valgemne, er det ikke nødvendig å finne ett eller flere emner som tilsammnen tilsvarer et emne ved NTNU. De kravene som stilles er følgende: (1) emnene skal ikke overlappe vesentlig med emner som du allerede har tatt ved NTNU (2) emnene må være på minst samme faglige nivå som emnene/den type emne som skal erstatte – bl.a. skal emner innen cybersikkerhet og datakommunikasjon normalt ligge på mastergradnivå (“graduate”/“post graduate”) –, (3) omfanget i antall studiepoeng skal være omtrent tilsvarende som ved NTNU, og (4) emnene skal være relevante dvs. oppfyller programmets og hovedprofilens læringsmål.
- Drar du til et lærested programmet har en spesiell avtale med, vil du få en studietabell og bare måtte velge emner iht. denne.
- Det er antall studiepoeng og ikke antall emner som er viktig. Du bør velge emner som *til sammen* tilsvarer x × 7.5 studiepoeng. For læresteder i EU, 1 ECTS tilsvare 1 studiepoeng ved NTNU. For læresteder utenfor EU, se [omregningsreglene](https://www.ntnu.no/international/studentweb/gnag/gnag.htm). Du trenger ikke å ta emner slik at du har akkurat 7.5, 15,… studiepoeng for hvert emne eller hver emnekategori (valgbare hovedprofilemner, øvrige valgbare tekniske emner, komplementært emner, ing. emne annet studieprogram) du vil dekke. Det er en viss fleksibilitet. Du må derimot totalt ha minst x × 7.5 studiepoeng for å få godkjent x emner ved NTNU.
- Du kan ikke ta på utveksling emner som skal inngå i 1.-3. året i utdanningsplanen din. Du kan heller ikke ta emner som skal erstatte obligatoriske emner ved NTNU som du allerede har tatt, men ikke bestått. 
- Er du på utveksling i 8. semester får du automatisk fritak for [Eksperter i Team](https://i.ntnu.no/wiki/-/wiki/Norsk/Eksperter+i+team+-+for+studenter) og skal erstatte det med et programrelevant emne, dvs. et emne som ellers kan godkjennes.
- Retningslinjer for k(omplementært)-emne ordningen finner du [her](https://s.ntnu.no/retningslinjer-for-k-emne-ordning-nov-2019). I forbindelse med utveksling kan studiepoenggivende språkkurs eller andre studiepoenggivende kurs for utvekslingsstudenter godkjennes som k-emne(r), f.eks. emner om arbeidslivet i landet du reiser til.
- Reiser du i et helt år, trenger du ikke å dekke et emne eller en type emne som gis på høsten/våren ved NTNU på høsten/våren, men i løpet av året. Det er helheten som er viktig. 
- Plan A bør være å dekke de emnene som inngår i studieplanen for det semesteret eller året du planlegger å dra på utveksling, men du kan også ta emner som vil inngå i din plan for 5. året for å så ta 4. klasse emner ved NTNU når du er tilbake. Å ta et emne ved NTNU mens du er i utlandet bør være en nødløsning. Du kan ev. vurdere å ta et ekstra emne semesteret eller året før du drar om du har kapasitet og vil ha en reserve løsning og å ha fleksibiliteten å ev. droppe et emne på utveksling uten å måtte ta det igjen året etter.
- Fagplanen som blir forhåndsgodkjent før du drar er et utgangspunkt. Du vil kunne eller ofte måtte gjøre endringer seinere.
- Merk at det at du får forhåndsgodkjent en fagplan er ingen garanti for at du får reise dit du vil. Det kan være at du ikke blir nominert av NTNU eller at du ikke kommer inn på det lærestedet du søker deg til.
- Når fagplanen din er godkjent, fyll inn [søknadsskjemaet](https://nettskjema.no/a/453671) (krever innlogging via ID-porten) og gi deretter beskjed til [faglig studieveileder](studieveileder@komtek.ntnu.no). 


---
type: qna
q: 4. Søk til det utenlandske lærestedet
- Se "3. Søk til det utenlandske lærestedet" på [siden om søknad om utveksling i utlandet på innsida](https://i.ntnu.no/wiki/-/wiki/Norsk/S%C3%B8knad+om+utveksling+i+utlandet). Den aktuelle prosessen varierer fra lærested til lærested og land til land. Følg instruskene du får fra Enhet for internasjonale relasjoner og fra lærestedet.
---


---
type: qna
q: 5. Før avreise
---
- Se "3. Før avreise" på [temasiden om utenlandsstudier på innsida](https://i.ntnu.no/utenlandsstudier).


---
type: qna
q: 6. Under oppholdet
---
- [Betal semesteravgift og registrer deg som vanlig](https://i.ntnu.no/wiki/-/wiki/Norsk/Semesteravgift+og+registrering). Du skal fortsatt være registrert som student ved NTNU i perioden du er på utveksling.
- Husk å trekke deg fra vurdering hvis du ikke skal avlegge eksamen ved NTNU. Merk at du blir automatisk oppmeldt i emner som ligger i utdanningsplanen din hver gang du logger deg inn på Studentweb før oppmeldingsfristen. Husk derfor å dobbelsjekke at du ikke er oppmeldt i emner du ikke skal ta etter at oppmeldingsfristen er passert.
- Se "4. Under oppholdet" på [temasiden om utenlandsstudier på innsida](https://i.ntnu.no/utenlandsstudier).
- Ta kontakt fortløpende med [faglig studieveileder](studieveileder@komtek.ntnu.no) om du er nødt eller vil gjøre endringer i fagplanen din.


---
type: qna
q: 7. Etter oppholdet
---
- Se "5. Etter oppholdet" på [temasiden om utenlandsstudier på innsida](https://i.ntnu.no/utenlandsstudier).



## Kontaktinfo

[Laurent Paquereau/faglig studieveileder](mailto:studieveileder@komtek.ntnu.no)
